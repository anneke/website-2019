<!-- Ik ben gespecialiseerd in robuuste en helder geschreven HTML en CSS, met een sterke focus op toegankelijkheid en UX, en (Vanilla) Javascript of Typescript waarmee de gebruikerservaring extra wordt ondersteund.

Het liefst werk ik gedurende minimaal 3 maanden of langer aan een vast project waarbij ik me kan ingraven in de materie op basis van een hechte samenwerking binnen een gemengd team specialisten. Helder communiceren vind ik belangrijk en ik neem graag het initiatief om samen met UX en visual designers op te trekken richting een goed gedocumenteerd eindproduct. -->

Ik ben geboren in 1982 in Groningen. Na vijf jaar in Zwolle en Kampen gewoond te hebben voor mijn studie Journalistiek ben ik verhuisd naar Enschede. Daar woon ik sinds 2005 met mijn vrouw en twee poezen. 

Ik kook en bak graag (Indiaas, Mexicaans, Thais) en... ik heb niet bepaald groene vingers, maar wel een liefde voor tuinieren!

### Fronteers ✨

Naast mijn werk als front-end developer ben ik sinds 2017 voorzitter voor Fronteers, de vakvereniging voor Front-end developers in Nederland en België. Ik heb in deze rol veel energie en aandacht in de vereniging gestoken om deze door te ontwikkelen naar een zichtbaarder en diverser vereniging. Zo zijn we vaker als vereniging aanwezig op verschillende congressen. Ook zijn we nu lid van het W3C waarmee we webdevelopers in Nederland, België en daarbuiten hopen een directer stem te geven in de ontwikkeling van het web. En wil ik graag meer developers (van diverse pluimage!) verwelkomen bij Fronteers als front-end developers.
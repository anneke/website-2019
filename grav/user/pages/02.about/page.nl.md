---
title: Over mij 
class: home
profile: true
---

Ik heb er na een studie Journalistiek voor gekozen een ander vakgebied in te gaan. Toch is de nieuwsgierigheid naar het **waarom** achter elk verhaal bij mij blijven hangen.

Goed van tevoren nadenken over welke benadering je gebruikt, en met welke hulpmiddelen je een bepaald probleem op te lost	is volgens mij de sleutel tot het leveren van kwaliteit. Tegelijkertijd heb ik geen illusies dat de wensen aan de start van het project altijd hetzelfde zullen blijven. Al doende leert men!

Om deze reden houd ik me aan de volgende principes:

1. **Altijd weten waarom:** Waarom doe ik dit? Waarom is dit wel of niet in het belang van de klant? Wat ik kan doen om ervoor te zorgen dat de content manager of webmaster zonder frustraties zijn of haar boodschap kan overbrengen?
2. **Streven naar toegankelijkheid, voor iedereen met of zonder beperking**: de content is het belangrijkste van een website en zoveel mogelijk mensen in zoveel mogelijk verschillende situaties moeten deze goed tot zich kunnen nemen. Ik ben er overigens heilig van overtuigd dat goede HTML van zichzelf geen barrieres opwerpt! 
3. **Keep It Simple, Stupid:** Maak een project niet complexer dan nodig. Voeg geen nodeloze lagen en tools toe als die niet nodig zijn om een project goed op te leveren. Hoe minder complexiteit een project in zich heeft, hoe makkelijker het later is over te dragen aan een ander.
4. **Klantvriendelijkheid boven developersgemak:** Zorg dat de eindgebruiker van een site met alle zelfvertrouwen na de overdracht aan de slag kan. In sommige gevallen maakt een CMS het niet altijd even makkelijk voor een leek om teksten te vervangen of bij te werken. Daarom ga ik graag een stukje verder in het gebruiksvriendelijk maken van een systeem met helpteksten en eventueel tweaks in de opmaak.
